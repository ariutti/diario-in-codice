---
layout: page
title: Appendice A - Elettricità, le basi
---

Work in progress!


{% comment %}
## Elektron

Fin dall'antichità i pensatori Greci erano rimasti curiosamente colpiti dalla particolari proprietà dell'**ambra**. Sappiamo che l'ambra è una particolare resina di origine vegetale che, col pasare dei millenni, si rinviene sottoforma di fossile.

![AMBRA](https://upload.wikimedia.org/wikipedia/commons/5/54/HALAMB48.JPG){: width="30%" }

L'ambra, in greco _elektron_, se strofinata con un panno di lana, ha la propietà di attrarre a sé piccoli oggetti quali pezzetti di paglia o piccoli semi.

Questa semplice esperienza può essere facilmente replicata usando bacchette di vetro o plastica. Prendiamo due bacchette di vetro o di plastica e sospendiamone una per il suo centro usando un sottile filo di nylon.

![esperimento bacchette repulsione 1 e 2 ](eseprimenti)

Strofiniamo poi con un panno di lana un'estremità della bacchetta sospesa e l'estremità libera della bacchetta che impugnamo. Osserveremo che:

* se le due bacchette sono entrambe di vetro o entrambe di plastica, gli estremi elettrizzati si respingono;
* se una bacchetta è di vetro e l'altra è di plastica, gli estremi elettrizzati si attraggono;

![esperimento bacchette attrazioni 3 ](eseprimenti)

* tutti i corpi elettrizzati che sono respinti dalla bacchetta di plastica sono invece attratti da quella di vetro e, viceversa, tutti quelli che sono respinti dal vetro sono attratti dalla plastica strofinata; non esistono altri comportamenti.

Possiamo spiegare questi fenomeni facendo l'ipotesi che esistano due tipi di elettricità. Seguendo la tradizione li chiameremo **elettricità positiva** e **elettricità negativa**.

Da dove provengono queste cariche? La scoperta dell'**elettrone** - avvenuta alla fine del 1800 ad opera del fisico inglese _John Joseph Thomson_ (1856-1940) - mostrerà che le cariche sono già naturalmente contenute in tutte le sostanze.

Gli elettroni sono particelle cariche negativamente che si trovano in tutti gli elementi naturali. La loro presenza induce a pensare che all'interno di una corpo neutro (che si trova cioè in equilibrio elettrico) esistano anche delle cariche in grado di controbilanciare quelle negative, di segno opposto: positive.

Sappiamo infatti che la materia è costituita da **atomi**; l'atomo è formato da tre unità fodamentali: **protoni**, **neutroni** ed **elettroni**. Protoni e neutroni costituiscono il nucleo dell'atomo mentri gli elettroni gli orgitano attorno, più o meno ordinatamente.

Gli elettroni, come abbiamo visto, sono le particelle atomiche che possiedono la carica negativa, sono invece i protoni a possedere quella positiva (il neutrone non ha carica).

Un atomo di una sostanza neutra avrà eguale numero di protoni e di elettroni così che le cariche elettrice saranno bilanciate.

Un oggetto diviene in grado di respingere o attrarre a sé altri oggetti anch'essi elettrizzati proprio perché il normale equilibrio interno delle cariche viene alterato ed il numero di cariche positive non eguaglia più il numero di quelle negative.

## Conduttori ed isolanti

Continuando sulla strada delle caratteristiche elettriche della materia potremmo dividere tutte le sostanze presenti in natura in due grandi macro categorie e dire, semplificando un poco, che esistono:

* materiali **conduttori** all'interno dei quali le cariche sono libere di muoversi (_portatori di carica_);
* materiali **isolanti** i cui atomi cioè non non lasciano sfuggire le cariche elettriche.

I metalli ad esempio sono buoni coduttori. In questi materiali, alcuni degli elettroni sono liberi di staccarsi dal proprio atomo e di spostarsi liberamente all'interno della struttura cristallina che caratterizza il materiale.

![IMMAGINE DEL FERRO](26 55,847 Fe ferro)

Consideriamo ad esempio una bacchetta di ferro: essa è costituita da miliardi di atomi disposti per loro natura secondo una struttura microcristallina perfettamente regolare. Ogni atomo ha in questa struttura una propria posizione ben precisa.

Tra tutti gli eletroni appartenenti a ciascuno di questi atomi di ferro, ce ne sono alcuni che risentono in maniera minore della forza attrattiva del nucleo. Questi elettroni, chiamati **elettroni di conduzione**, sono in genere quelli che ruotano attorno al proprio nucleo descrivendo le orbite più periferiche. Questi stessi elettroni tendono talvolta a devivare dalla loro consueto percorso per spostarsi, ad esempio, sugli orbitali degli atomi vicini.

Si potrebbe anche pensare che questi elettroni, liberi di muoversi, siano condivisi tra tutti gli atomi dell'intera struttura cristallina del metallo.

Se la nostra bacchetta non ha subito influenze dell'ambiente esterno allora si trova in uno **stato di equilibrio** e il numero complessivo di cariche positive e quello di cariche negative in essa contenute si equivale.

>La struttura microscopica del metallo è costituita da una sequenza ordinata di ioni positivi, che possiamo immaginare disposti piuttosto lontani gli uni dagli altri. tra di essi, negli interstizi del reticolo cristallino, vagano i numerosissimi elettroni di conduzione, Poichè queste particelle si comportano in modo simile alle molecole di un gas, si parla di gas di elettroni, che viene anche chiamato mare di Fermi.
[Ugo Amaldi, La fisica per i licei scientifici, vol.3 pg. 146]

Negli isolanti (vetro, ceramica, plastica, gomma) abbiamo una situazione differente.

## TOBE CONTINUED (Parla degli isolanti)

## Generatore di forza elettro motrice

Potremmo provare ora a porci una domanda: E possibile realizzare un dispositivo che crei una separazione tra le cariche di un segno e quello del segno opposto, a partire da una condizione di neutralità?

La risposta a questa domanda è sì, questo dispoditivo è il **generatore**.

![IMMAGINE DEL GENERATORE](a)

Il generatore è un dispositivo che è in grado di separare le cariche, prelevandole da un punto e trasferendole in un altro creando così un disequilibro artificiale.

Un generatore potrebbe ad esempio essere in grado di prelevare un certo quantitativo di cariche negative dal punto A (prelevare elettroni) e accumularle nel punto B, creando così una situazione di disequilibro.

Dopo l'azione del generatore in B abbonderanno le cariche negative mentre in A se ne avrà carenza e conseguentemente una abbondanza delle cariche di segno opposto (cariche positive).

Da notare che le due concentrazioni di cariche in A e B, seppure di segno opposto, sono in pari quantità.

Maggiore la concentrazione di cariche sui punti opposti A e B, detti _terminali_ del generatore, maggiore è la forza che il generatore ha applicato per separale e che deve continuare ad applicare per mantenerle ben divise tra loro.

Le cariche infatti hanno la naturale tendenza a ripristinare la situazione di equilibrio; in particolare gli elettroni accumulati in B tenderanno a ritornare al punto da cui sono stati prelevati A.

La naturale forza degli elettroni nel cercare di ripristinare l'equilibrio complessivo della distribuzione delle cariche è detta **forza di Coulomb**. La forza del generatore invece si chiama **forza elettromotrice** (f.e.m) ed è quella che il generatore applica sulle cariche in senso opposto per creare la separazione tra le due concentrazioni positiva e negativa.

## Energia potenziale: gravitazionale ed elettrica

Grazie al lavoro svolto dalla f.e.m. per separare e mantenere le cariche separate, il generatore ha creato ed accumulato una grande _energia potenziale_, pronta per essere usata per produrre _lavoro_.

Per capire meglio di cosa stiamo parlando, pensiamo all'_energia potenziale gravitazionale_.

Sappiamo che i tutti corpi sono soggetti all'attrazione gravitazionale della Terra: su un qualsiasi oggetto agisce una forza che attrae verso il suolo. Tale forza, detta _forza di gravità_, agisce continuamente sia che l'oggetto sia libero di muoversi oppure no.

Se la posizione dell'oggetto cambia, la forza di gravità resta invariata, quello che cambia è invece l'_energia potenziale gravitazionale_ o semplicemente _energia potenziale_ più in generale.

Pensate a Newton e immaginate di trovarvi proprio sotto un albero di mele. Se improvvisamente si staccase un frutto da un ramo e vi cadesse sulla testa potreste facilmente constatare che l'energia potenziale di una mela posta sui rami più alti dell'albero è decisamente maggiore di quella posseduta da una mela posta più in basso, ed anche più dolorosa!

Più alto il ramo dal quale la mela si stacca, maggiore l'energia potenziale della mela stessa.

[FIGURA corpi A e B]

Consideriamo ora due vasi di fiori A e B. Ognuno si trova sul davanzale di una finestra d'appartamento. L'appartamento del vaso A si trova proprio sopra quello del vaso B.

I due vasi possiedono differenti energie potenziali per il solo fatto di essere posizionati a quote differenti.

Volendo fare un confronto tra le energie dei due vasi dovremmo prima essere in grado di misurarle concretamente e per farlo dobbiamo prima stabilire un punto di riferimento.

Poniamo che sia il suolo il nostro punto di riferimento: il suolo interrompe gli effetti indotti dall'azione della forza di gravità. In altri termini un oggetto posizionato sul suolo non può cadere più in basso di così.

Il suolo sarà il punto di partenza per tutte le nostre misurazioni, diremo quindi che ogni oggetto che si trovi sul suolo possiede energia potenziale gravitazionale pari a zero.

A questo punto non solo i diversi valori di energia potenziale possono essere misurati in base alla loro altezza dal suolo ma anche confrontati tra loro.

Posso misurare l'energia potenziale del vaso A semplicemente usando la formula seguente, moltiplicando il peso di A (Pa) per la quota rispettiva (ha):

    Ua = Pa * ha [Kg*m]

Lo stesso si può fare per il vaso B.

    Ub = Pb * hb

Nel nostro particolare caso, i due corpi A e B sono completamente identici per cui essi hanno lo stesso peso P.

    Pa = Pb = P.

Si vede così facilmente come le energie potenziali allora dipendano esclusivamente dalla quota.

Posso poi quantificare la differenza tra le due energie potenziali:

    DDPG = UA - UB

Per assurdo supponiamo ora di fermare il tempo e cambiare la realtà: aggiungiamo un paio di piani alla base del nostro palazzo così che i nostri vasi si trovino ora un po' più in alto rispetto a prima.

Le energie potenziali dei vasi A e B sono entrambe aumentate perchè aumentate sono le loro quote. Quella che però resta invariata è la differenza di energia potenziale tra i due vasi, perchè invariata è la distanza relativa tra i due.

Potevamo facilmente prevederlo anche sviluppando la formula

    DDPG = Ua - Ub = (P * ha) - (P * hb) = P * (ha - hb)

***

Ma cosa significa realmente possedere una maggiore energia potenziale rispetto ad un riferimento? Una maggiore quantità di energia potenziale non è semplicemente una misura di "quanto ti fa male" se ti cade in testa.

Possedere energia potenziale significa disporre della capacità di produrre _lavoro_.

Partiamo dal precedente esempio e trasliamo il ragionamento usando l'acqua al posto dei vasi.

Immaginate un tranquillo ruscello e poi un dirompente torrente e poi ancora lo scroscio di un'alta cascata: in tutti e tre i casi siamo in presenza di un flusso d'acqua.

L'esperienza ci insegna che l'acqua si muove da un punto ad un altro a causa del dislivello fra i due e che lo fa con tanta più forza quanto più grande è questo dislivello.

Nel muoversi l'acqua può compiere un _lavoro_, può fare girare le pale di un mulino oppure può semplicemente trasportare delle cose con sè.

E' intuitivo capire che se il dislivello è maggiore, l'acqua scorrerà più velocemente e che più veloce è sarà questo flusso, più rapidamente ruoteranno le pale del mulino e maggiore sarà quindi anche la quantità di energia ad essere trasferita dall'acqua in movimento.

Anche in questo caso, come per i due vasi, ad agire è ancora la forza di gravità. All'acqua posta più in alto, la forza di gravità garantisce una maggiore energia potenziale, una maggiore capacità di effettuare _lavoro_.

Se lasciata libera di scorrere verso il basso l'acqua passa da uno stato di maggiore energia ad uno più basso e nel farlo compie _lavoro_.

La misura del dislivello in pratica si può così tradurre in una misura del _lavoro_ che può essere compiuto sfruttandono le sue potenzialità. Possedere una maggiore energia potenziale significa disporre dell'energia sufficiente a compiere un maggiore quntitativo di lavoro!

***

Come si possono effettuare dei confronti sulle energie potenziali gravitazionali, così si può fare anche quando ad interessarci non sono tanto fenomeni di attrazione gravitazionale quando fenomeni elettrici, dove ad agire non è la forza di gravità ma la forza elettrica (forza di Coulomb).

Non parleremo più di Differenza di Potenziale Gravitazionale ma di Differenza di Potenziale Elettrico, anche detta **tensione**, la cui unità di misura è il **Volt** (dal nome dello scienzato italiano [Alessandro Volta](https://en.wikipedia.org/wiki/Alessandro_Volta)).

***

>Si può dire che tra due punti abbiamo una differenza di potenziale elettrico di 1 volt quando, spostando una carica di 1 Coulomb dall'uno all'atro punto, si effettua una lavoro di 1 Joule.


 ***

 {% endcomment %}
